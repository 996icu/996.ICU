996.ICU
===

## Was esch "996"?
De Name "996-Arbetsmuster" bezieht sech uf en inoffizielle Arbetsrythmus, ond zwar vo 9 bis 21 Uhr täglech a sächs Täg ide Woche. Hötzotag werd so en Arbetsrythmus in China emmer gwöhnlecher. Das entsprecht mendestens 60 Arbetsstonde wöchentlich. Das esch gsetzlech ned erlaubt.


## Arbetsrecht ide Volksrepublik China
Artikel 41 vom [Arbeitsrechts der Volksrepublik China](http://www.china.org.cn/living_in_china/abc/2009-07/15/content_18140508.htm) beseit:

> De Arbetgeber cha d'Arbetszit of grond vo Produktions- oder Gschäftsaforderige noch Absproch mit sinere Gwerkschaft ond sine Arbetnehmer verlängere. Die zo verlängerndi Arbetszit döf im Allgemeine ned länger als ei Stond pro Tag oder höchstens drü Stond pro Tag si, wenn en setigi Verlängerig us bsondere Grönd erforderlich esch ond onder de Voraussetzung, dass die körperlech Gsondheit vode Arbeiter gwährleistet esch. Die zu verlängerndi Arbetszit döf aber ned meh als 36 Stunden pro Monet si.

## Emmer hüfigeres Ufträte & meh Ufmerksamkeit

Afang 2019 hed s'chinesische E-Commerce-Onternehme Youzan die Öbernahm vom 996-Arbetsmuster uf de Chinesisch-Neujohr-Party vom Onternehme aköndigt. De CEO vo Youzan hed dezue gseit: "Wenn mer in es paar Jahren zrogluege, werde mer üs alli einig si, dass das die rechtig Entscheidig gse esch."

Metti März 2019 esch brechtet worde, dass Jingdong i einige Onternehmensberich s'"996-" oder "995-Arbeitsmuster" igführt hed. Jingdong PR hed uf ehrem Maimai-Konto (`脉脉`, en chinesischi Social-Network-Plattform för Onternehme) postet:"[Üsi Kultur esch es], met vollem Härze ond Isatz z schaffe [om d'Gschäftsziel z'erreiche]".

## Kompensation

Im Arbetsgsetz zfolg mönd Arbetnehmer, wo em "996-Arbeitsmuster" folge, metem 2,275-Fachen vo ehrem Grondikomme zahlt werde. Leider erhalte aber nor die wenigste en setigi Kompensation.

## Woher chond de Name vom Repo "996.ICU"?

Wenn mer konsequent s'996-Arbeitsmuster befolgt, bstoht d'Gefahr, dass mer us Arbetnehmer i de Intensivstation (**I**ntensiv **C**are **U**nit) landet.

Entweckler Läbe zöhled.
Developer Lifes Matter.
